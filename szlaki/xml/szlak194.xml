<?xml version="1.0" encoding="utf-8"?>
<splywww wersja='3'>
<szlak id="194" nazwa="Słoja" wersja="1">
<opis>Prawy dopływ Supraśli. Najwęższa i najbardziej uciążliwa w swym górnym biegu rzeka Puszczy Knyszyńskiej, dostępna dla kajaków. W szczycie sezonu wegetacyjnego mocno zarasta trzcinami i roślinnością wodną, a ze względu na to, że jest mało uczęszczana, jej szlak nie jest specjalnie przetarty. Trzcinowe zatory są tu na porządku dziennym, a co pewien czas zdarzają się też zwałki, z czego niektóre dość wymagające. Spływ najwygodniej jest rozpocząć w Talkowszczyźnie, jednak początkowy odcinek jest dość uciążliwy ze względu na liczne płycizny i minimalną szerokość rzeki. Niestety poniżej nie ma specjalnie możliwości dostępu do wody, tak aby ominąć ten fragment rzeki, która niemal w całości płynie w szerokiej, podmokłej, otwartej dolinie. Jedyne wygodne miejsca lądowania i wodowania znajdują się w Lipowym Moście oraz Kondycji, czyli w dolnym biegu Słoji. Dla pocieszenia, na 20 km rzeki jest tylko jedna obowiązkowa, bardzo krótka przenoska.
Na Słoji nie ma wodowskazów, których odczyty można śledzić zdalnie. Najbliższe znajdują się na Supraśli i na Sokołdzie. Wskazania wodowskazów Nowosiółki 130, Sokołda 171, Supraśl 103, Fasty 122 gwarantują dostateczne warunki wodne na górnej Słoji oraz bardzo dobre poniżej Talkowszczyzny. Przy tych wskazaniach, odcinek Talkowszczyzna - Kondycja zajął nieco ponad 6h.
Krótki odcinek do ujścia do Supraśli nie powinien zająć więcej niż 10 min, jednak miejscami może być wąsko w gęstych trzcinowiskach</opis> 
    <punkt id="6192" miejscowosc="Talkowszczyzna" 
      ns="53.26467283" we="23.58869503" km="20" etykieta="" 
      kolejnosc="0"> 
    <opispunktu typ="most" kolejnosc="-1">Betonowy most na drodze nr 676 Supraśl - Krynki. Wygodny dostęp do wody poniżej mostu z prawej strony, chociaż miejsce to lubi zarastać. Poniżej koryto wąskie, miejscami uciążliwie ze względu na piaszczyste mielizny, przewrócone drzewa, niskie drewniane kładki i wąskie prześwity pomiędzy trzcinami. W obrębie wsi rzeka bardzo kręta, a miejscami posiada szerokość kajaka. Dno piaszczyste, jednak po przepłynięciu kajaków, stagnujący przy brzegach muł całkowicie mąci krystalicznie czystą wodę. Po wypłynięciu poza zabudowania wsi znikają kładki, ale zdarzają się zatory z roślinności gromadzącej się na leżących w poprzek drzewach. Dalej również koryto miejscami bardzo wąskie i zarastające trzciną, utrudniające wiosłowanie. Rzeka wypływa na szeroką dolinę i robi się znacznie głębiej. Nurt miejscami niemal niezauważalny</opispunktu> 
    </punkt>
    <punkt id="6193" miejscowosc="Nowe Trzciano" 
      ns="53.25879323" we="23.57210301" km="17.7" etykieta="" 
      kolejnosc="1"> 
    <opispunktu typ="uwaga" kolejnosc="-1">Pojawienie się kolejnych niskich kładek i zwałek zwiastuje zbliżanie się do miejscowości Nowe Trzciano. Charakterystyczna jest zwłaszcza niska kładka zbudowana z płyt jasnych, stalowych kaloryferów, doskonale widoczna na zdjęciu satelitarnym i pierwotnie zinterpretowana, jako prożek piętrzący wodę</opispunktu> 
    </punkt>
    <punkt id="6194" miejscowosc="Nowe Trzciano" 
      ns="53.25368824" we="23.56387675" km="16.6" etykieta="" 
      kolejnosc="2"> 
    <opispunktu typ="most" kolejnosc="-1">Drewniany, wysoki mostek</opispunktu> 
    </punkt>
    <punkt id="6195" miejscowosc="Nowe Trzciano" 
      ns="53.24403108" we="23.55954887" km="15.1" etykieta="" 
      kolejnosc="3"> 
    <opispunktu typ="ujście" kolejnosc="-1">Z lewej strony wpada rzeczka Starzynka, niosąca podobną ilość wody, co Słoja. Na chwilę robi się szerzej, jednak miejscami rzeka jest nadal mocno zarośnięta i wiosłowanie bywa utrudnione</opispunktu> 
    </punkt>
    <punkt id="6196" miejscowosc="Lipowy Most" 
      ns="53.22792348" we="23.54508793" km="11.3" etykieta="" 
      kolejnosc="4"> 
    <opispunktu typ="przenoska" kolejnosc="-1">Zniszczony, betonowy przepust z 4 rur, dawniej zapewne pełniący funkcję mostu. Ze względu na sterczące ostre fragmenty betonu zalecana jest tu krótka przenoska prawą stroną</opispunktu> 
    </punkt>
    <punkt id="6197" miejscowosc="Lipowy Most" 
      ns="53.21486299" we="23.53002983" km="8.4" etykieta="" 
      kolejnosc="5"> 
    <opispunktu typ="uwaga" kolejnosc="-1">Pojawienie się kolejnych niskich kładek oraz pojedynczych zwałek, zwiastuje zbliżanie się do zabudowań Lipowego Mostu</opispunktu> 
    </punkt>
    <punkt id="6198" miejscowosc="Lipowy Most" 
      ns="53.20953587" we="23.53057317" km="7.5" etykieta="" 
      kolejnosc="6"> 
    <opispunktu typ="most" kolejnosc="-1">Most betonowy na publicznej, szutrowej drodze. Wygodny dostęp do wody poniżej mostu, po lewej stronie. Poniżej pojedyncze zatory z roślin oraz zwałki, niektóre dość wymagające</opispunktu> 
    </punkt>
    <punkt id="6199" miejscowosc="Kondycja - Borki" 
      ns="53.18174573" we="23.52481621" km="0.5" etykieta="" 
      kolejnosc="7"> 
    <opispunktu typ="most" kolejnosc="-1">Most na szutrowej drodze. Wygodne miejsce zakończenia spływu. Poniższy, 500 metrowy odcinek do ujścia może być zarośnięty trzcinami i wiosłowanie może być utrudnione</opispunktu> 
    </punkt>
    <punkt id="6200" miejscowosc="Nowosiółki" 
      ns="53.18117839" we="23.5205134" km="0" etykieta="" 
      kolejnosc="8"> 
    <opispunktu typ="ujście" kolejnosc="-1">Słoja uchodzi do Supraśli. Najbliższe, najbardziej dogodne miejsce zakończenia spływu znajduje się w Borkach, po prawej stronie, 3,5 km w dół Supraślą</opispunktu> 
    </punkt>
</szlak>
</splywww>
