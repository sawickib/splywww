   <h1>Dniestr (Ukraina)</h1>
<p>Dniestr od Halicza do Chocimia - Najciekawszy odcinek Dniestru na Zachodniej Ukrainie. Rzeka o charakterze nizinnym płynąca w górskim krajobrazie głęboko wciętego Jaru Dniestrowego, liczne boczne wąwozy i jary. Dno i brzegi kamieniste. Przeszkód brak, trudności niewielkie - zdarzają się możliwe do ominięcia przemiały i szypoty. Uwaga przy niskim poziomie wody - ze względu na sporą szybkość nurtu niebezpieczeństwo uszkodzenia sprzętu. Silny wiatr szybko podnosi nieprzyjemną, krótką i wysoką falę. Na brzegach częste odkrywki różnokolorowych skał, bogata i nieraz już egzotyczna  dla nas roślinność, wielka ilość ptactwa, zwłaszcza czapli. Okolice rzeki, jak na Ukrainę, gęsto zaludnione choć nie odczuwa się tego ze względu na częstą niedostępność brzegów. Sklepy zaopatrzone przyzwoicie, przy tym możliwość uzupełnienia zakupów u ludzi - warzywa, mleko a nawet chleb. Wygodnych i pięknie położonych miejsc biwakowych dostatek, dla dowolnie licznych grup. Stara, ciekawa i w wielu przypadkach zabytkowa zabudowa okolicznych wsi i miasteczek, robiących wrażenie zagubionych w czasie i przestrzeni. Nieodparte i historycznie uzasadnione uczucie kulturowej swojskości. Początkowo na obu brzegach Haliczyna, od okolic Zaleszczyk na lewym brzegu Podole, na prawym - Bukowina. Są też oczywiście sprawy ciemniejsze - nie jest to w końcu wyjazd na Krutynię - potrzebna jest świadomość celu.</p> 
<div class='opissz'>Ostatnia aktualizacja: 2009-02-27 22:56:41 <a href='gpx.php?idsz=22'>GPX</a>, <a href='xmlout.php?idsz=22'>XML</a></div>
<div class='taby'><div class='tab1'>Opis</div><div class='tab0'><a href='gmapa.php?idsz=22'>Mapa</a></div><div class='tab0'><a href='historiaszlaku.php?idsz=22'>Autorzy i historia</a></div></div><div class='odcinek'> <b>rzeka</b> - Dniestr od Halicza do Niżniowa. - 
 <span style="border-bottom: thin dashed"><a hef="javascript:void(0);" onmouseover="return overlib('<b>U1 - Dodatkowy czas poniżej 10%</b><br/>U2 - Dodatkowe 10-25% czasu<br/>U3 - Dodatkowe 25-50 % czasu<br/>U4 - Dodatkowe 50-100% czasu<br/>U5 - Dodatkowe 100-200% czasu<br/>U6 - Dodatkowe czas powyżej 200%', CAPTION, 'Skala uciążliwości', WIDTH, 220);" onmouseout="return nd();">U1</a>, <a hef="javascript:void(0);" onmouseover="return overlib('ZWA - Łatwa woda nizinna.<br/><b>ZWB - Trochę trudniejsza woda nizinna.</b><br/>ZWC - Trudna woda nizinna.<br/>WW1 - Bardzo łatwa woda górska.<br/>WW2 - Łatwa woda górska.<br/>WW3 - Dość trudna woda górska.<br/>WW4 - Bardzo trudna woda górska.<br/>WW5 - Wyjątkowo trudna woda górska.<br/>WW6 - Woda górska na granicy spływalności.', CAPTION, 'Skala trudności', WIDTH, 260);" onmouseout="return nd();">ZWB</a>, <a hef="javascript:void(0);" onmouseover="return overlib('*** - Bardzo malowniczo<br/><b>** - Malowniczo</b><br/>* - Dość malowniczo<br/>- - Brak malowniczości', CAPTION, 'Skala malowniczości', WIDTH, 180);" onmouseout="return nd();">**</a>, <a hef="javascript:void(0);" onmouseover="return overlib('KL1 - Woda zdatna do picia.<br/>KL2 - Woda zdatna do mycia i innych celów gospodarczych.<br/><b>KL3 - Woda nadaje się jeszcze do kąpieli.</b><br/>pozaKL - Woda nadaje się tylko do celów przemysłowych.', CAPTION, 'Skala czystości wody', WIDTH, 360);" onmouseout="return nd();">KL3</a>, </span>
<br/><i>Szeroka dolina, szerokość rzeki 50-80 m. Łozy, wierzby i topole. Na brzegach wzgórza, stopniowo przybliżają się do rzeki. Archipelagi wysp na wysokości Jezupola - przed mostem kolejowym i przy ujściu Bystrzycy. Między wyspami kamieniste przemiały. Za Uściem Zielonym piękne, wysokie, zalesione strome brzegi.</i><br></div>
<table border=0><tr><td></td><td><b>Halicz</b></td></tr>
<tr><td width=80>0 </td><td><div><table><tr><td width=20><img class="ikona" src="img/ikony_bartek/most2.png" alt="most"></td><td>Halicz - stolica rejonu (powiatu), 7 tys. mieszkańców. Jedno z najstarszych miast Rusi, dawna stolica Księstwa Halickiego. Stare miasto na prawym brzegu Dniestru: cerkiew Bożego Narodzenia i konny posąg księcia Daniela Halickiego na rynku, synagoga, na wzgórzu ruiny zamku Kazimierza Wielkiego. Na wysokim brzegu Dniestru cmentarz karaimski (zierat). Niedaleko, w miejscowości Kryłos renesansowa cerkiew Uśpienia Przeczystej Bogurodzicy, Kaplica św. Wasyla, fundamenty romańskiego Soboru Uspienskiego i muzeum Ziemi Halickiej. Zaś we wsi Szewczenkowe (dawniej Św. Stanisław), nad ujściem Łomnicy do Dniestru stoi jedyny zachowany zabytek średniowiecznej architektury halickiej - cerkiew św. Panteleimona z XII w. Łódki najlepiej wodować na lewym brzegu, za stadionem, na szerokiej kamienistej plaży, poniżej starego mostu.</td></tr>
</table></div></td></tr>
</table>
<table border=0><tr><td width=80>2 </td><td><div><table><tr><td width=20><img class="ikona" src="img/ikony_wiechu/ujscie_doplyw.gif" alt="ujście"></td><td>Po lewej ujście Hniłej Lipy (hniły - po ukraińsku powolny, leniwy).</td></tr>
</table></div></td></tr>
</table>
<table border=0><tr><td width=80>7 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Wyspy - trzymać się nurtu, z prawej kamieniste płycizny.</td></tr>
</table></div></td></tr>
</table>
<table border=0><tr><td></td><td><b>Jezupol</b></td></tr>
<tr><td width=80>9 </td><td><div><table><tr><td width=20><img class="ikona" src="img/ikony_bartek/most2.png" alt="most"></td><td>Most kolejowy - uwaga na kamieniste płycizny, płynąć z lewej.</td></tr>
</table></div></td></tr>
</table>
<table border=0><tr><td width=80>11 </td><td><div><table><tr><td width=20><img class="ikona" src="img/ikony_wiechu/biwak_niezagosp.gif" alt="biwak"></td><td>Wygodne miejsce biwakowe na prawym brzegu, na zakręcie w lewo, przy niedużym zagajniku, za ujściem małego potoczku. Stąd do Jezupola 2 km. W miasteczku obejrzećmożna barokowy kościół Dominikanów. Można też wybrać się do Stanisławowa - 20 km, koleją lub autobusem.</td></tr>
</table></div></td></tr>
</table>
<table border=0><tr><td width=80>12 </td><td><div><table><tr><td width=20><img class="ikona" src="img/ikony_wiechu/ujscie_doplyw.gif" alt="ujście"></td><td>Po prawej ujście Bystrzycy, ukryte wśród wysp. Uwaga na kamieniste płycizny.</td></tr>
</table></div></td></tr>
</table>
<table border=0><tr><td></td><td><b>Mariampol</b></td></tr>
<tr><td width=80>16 </td><td><div><table><tr><td width=20><img class="ikona" src="img/ikony_wiechu/biwak_niezagosp.gif" alt="biwak"></td><td>Po lewej, na wzgórzu pięknie położone miasteczko Mariampol - resztki ruiny pałacu Jabłonowskich, klasztor Kapucynów zamieniony na więzienie. W cerkwi znajduje się kopia łaskami słynącego obrazu Matki Boskiej z Dzieciątkiem, zwana Zwycięską lub Hetmańską. Oryginał we Wrocławiu. Na błoniach za miastem piękne miejsce biwakowe.</td></tr>
</table></div></td></tr>
</table>
<table border=0><tr><td></td><td><b>Dołhe</b></td></tr>
<tr><td width=80>23 </td><td><div><table><tr><td width=20><img class="ikona" src="img/ikony_wiechu/biwak_niezagosp.gif" alt="biwak"></td><td>Miejsce biwakowe za położoną na prawym brzegu wsią Dołhe, na zakręcie rzeki.</td></tr>
</table></div></td></tr>
</table>
<table border=0><tr><td></td><td><b>Uście Zielone</b></td></tr>
<tr><td width=80>25 </td><td><div><table><tr><td width=20><img class="ikona" src="img/ikony_piotr/sklep_pi2.png" alt="sklep"></td><td>Miasteczko Uście Zielone leży nad rzeką Horożanką, lewym dopływem Dniestru, odsunięte od niego o ok. 2 km. Czynny kościół św. Rozali, cerkiew z ciekawym ikonostasem, dobrze zachowany kirkut. Trzy sklepy, ośrodek zdrowia. Na prawym brzegu Dniestru wysoka skarpa, ciekawe boczne wąwoziki. Dobre miejsce do kąpieli.</td></tr>
</table></div></td></tr>
</table>
<table border=0><tr><td></td><td><b>Bukówna</b></td></tr>
<tr><td width=80>29 </td><td><div><table><tr><td width=20><img class="ikona" src="img/ikony_wiechu/biwak_niezagosp.gif" alt="biwak"></td><td>Dobre miejsce biwakowe na prawym brzegu. Dalej stromy, porośnięty lasem wysoki brzeg na długim, łagodnym zakręcie w lewo.</td></tr>
</table></div></td></tr>
</table>
<table border=0><tr><td></td><td><b>Złota Lipa</b></td></tr>
<tr><td width=80>37 </td><td><div><table><tr><td width=20><img class="ikona" src="img/ikony_wiechu/biwak_niezagosp.gif" alt="biwak"></td><td>Pięknie położone w niedużym zagajniku miejsce biwakowe, na lewym brzegu, tuż przed ujściem Złotej Lipy.</td></tr>
</table></div></td></tr>
</table>
<table border=0><tr><td></td><td><b>Niżniów</b></td></tr>
<tr><td width=80>42 </td><td><div><table><tr><td width=20><img class="ikona" src="img/ikony_bartek/most2.png" alt="most"></td><td>Resztki filarów po moście kolejowym i most drogowy na trasie ze Stanisławowa do Monasterzysk. Płynąć lewą stroną, za mostem nurt mocno przyspiesza, uwaga na płycizny.</td></tr>
</table></div></td></tr>
</table>
<div class='odcinek'> <b>rzeka</b> - Dniestr od Niżniowa do Zaleszczyk. - 
 <span style="border-bottom: thin dashed"><a hef="javascript:void(0);" onmouseover="return overlib('<b>U1 - Dodatkowy czas poniżej 10%</b><br/>U2 - Dodatkowe 10-25% czasu<br/>U3 - Dodatkowe 25-50 % czasu<br/>U4 - Dodatkowe 50-100% czasu<br/>U5 - Dodatkowe 100-200% czasu<br/>U6 - Dodatkowe czas powyżej 200%', CAPTION, 'Skala uciążliwości', WIDTH, 220);" onmouseout="return nd();">U1</a>, <a hef="javascript:void(0);" onmouseover="return overlib('ZWA - Łatwa woda nizinna.<br/><b>ZWB - Trochę trudniejsza woda nizinna.</b><br/>ZWC - Trudna woda nizinna.<br/>WW1 - Bardzo łatwa woda górska.<br/>WW2 - Łatwa woda górska.<br/>WW3 - Dość trudna woda górska.<br/>WW4 - Bardzo trudna woda górska.<br/>WW5 - Wyjątkowo trudna woda górska.<br/>WW6 - Woda górska na granicy spływalności.', CAPTION, 'Skala trudności', WIDTH, 260);" onmouseout="return nd();">ZWB</a>, <a hef="javascript:void(0);" onmouseover="return overlib('<b>*** - Bardzo malowniczo</b><br/>** - Malowniczo<br/>* - Dość malowniczo<br/>- - Brak malowniczości', CAPTION, 'Skala malowniczości', WIDTH, 180);" onmouseout="return nd();">***</a>, <a hef="javascript:void(0);" onmouseover="return overlib('KL1 - Woda zdatna do picia.<br/>KL2 - Woda zdatna do mycia i innych celów gospodarczych.<br/><b>KL3 - Woda nadaje się jeszcze do kąpieli.</b><br/>pozaKL - Woda nadaje się tylko do celów przemysłowych.', CAPTION, 'Skala czystości wody', WIDTH, 360);" onmouseout="return nd();">KL3</a>, </span>
<br/><i>Jar Dniestrowy. Szerokość rzeki do 150 m. Stromy i wysoki brzeg to z jednej, to zdrugiej strony, to z obu.  Wysokość wzgórz na brzegach do 120 m nad poziom rzeki. Stromość w wielu przypadkach uniemożliwia podejście na wprost. Kolorowe skały, odsłonięte przekroje przez kolejne warstwy wysokości do 100 m. Groty, niektóre noszące ślady zamieszkania. Fantastyczne meandry.</i><br></div>
<table border=0><tr><td width=80>43 </td><td><div><table><tr><td width=20><img class="ikona" src="img/ikony_wiechu/biwak_niezagosp.gif" alt="biwak"></td><td>Wygodne miejsce na prawym brzegu, za ujściem rzeczki Tłumacz. Płaska łąka położona na tarasie nad rzeką, pomiędzy wodą a stromym, zalesionym brzegowym wzgórzem zbliżającym się do rzeki. Wzgórze pocięte głębokimi jarami. Z wierzchowiny piękna panorama - pagórki, pola, lasy, gdzieś w dole wijący się Dniestr. Do najbliższych zabudowań  500 m, do centrum miasta 3 km.</td></tr>
</table></div></td></tr>
</table>
<table border=0><tr><td width=80>45 </td><td><div><table><tr><td width=20><img class="ikona" src="img/ikony_bartek/most2.png" alt="most"></td><td>Gazociąg Sojuz przeprowadzony w poprzek rzeki. Początek długiego, ciągnącego się do wsi Latacz odcinka fantastycznych zakrętów.</td></tr>
</table></div></td></tr>
</table>
<table border=0><tr><td></td><td><b>Odaje</b></td></tr>
<tr><td width=80>57 </td><td><div><table><tr><td width=20><img class="ikona" src="img/ikony_wiechu/biwak_niezagosp.gif" alt="biwak"></td><td>Na prawym brzegu wieś Odaje, na lewym Horyhlady. Biwak za Odajami, przed potężnym brzegowym wzgórzem - pejzaż rzadkiej urody. Na wzgórzu kapliczka pamięci bojców z UPA.</td></tr>
</table></div></td></tr>
</table>
<table border=0><tr><td width=80>62 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Wyspy, główny nurt omija je z lewej. Pomiędzy wyspami możliwe płycizny. Piękny widok na jar rzeki, stopniowo niknący za kolejnymi wzgórzami.</td></tr>
</table></div></td></tr>
</table>
<table border=0><tr><td></td><td><b>Koropiec</b></td></tr>
<tr><td width=80>65 </td><td><div><table><tr><td width=20><img class="ikona" src="img/ikony_wiechu/ujscie_doplyw.gif" alt="ujście"></td><td>Ujście rzeki Koropiec, po lewej stronie zakola Dniestru w lewo. W mieście Koropiec neorenesansowy pałac hrabiego Stanisława Badeniego, marszałka sejmu Galicji w pierwszych latach XX wieku. Jedna z niewielu zachowanych na Zachodniej Ukrainie w całości rezydencji. Wokół pozostałości parku. Niestety całość mocno zaniedbana. Do wysokości Koropca ciągną się od wsi Budzyń wysokie skaliste brzegi w kolorze fioletowo-bordowym.</td></tr>
</table></div></td></tr>
</table>
<table border=0><tr><td></td><td><b>Stigła</b></td></tr>
<tr><td width=80>68 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Największy w trakcie naszego spływu  szypot. Za nim, po prawej, na wysokości położonej na lewym brzegu wsi Stigła trudno dostępna grota.</td></tr>
</table></div></td></tr>
</table>
<table border=0><tr><td></td><td><b>Ścianka</b></td></tr>
<tr><td width=80>71 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Za wsią Ścianka, po lewej duża grota, z wyraźnymi śladami zamieszkania. Prawdopodobnie była tu ok. 1000 lat temu chrześcijańska świątynia, założona w miejscu wcześniejszej, pogańskiej. Na prawym brzegu, wysoko w górze   położona jest wieś Delawa - liczna kolonia pięćdziesiętników (zielonoświątkowców).</td></tr>
</table></div></td></tr>
</table>
<table border=0><tr><td></td><td><b>Kośmierzyn</b></td></tr>
<tr><td width=80>73 </td><td><div><table><tr><td width=20><img class="ikona" src="img/ikony_wiechu/biwak_niezagosp.gif" alt="biwak"></td><td>Bardzo wygodne i pięknie położone na prawym brzegu, na tarasie nad rzeką miejsce biwakowe. Wieś Kośmierzyn leży za wzgórzem, na lewym brzegu.</td></tr>
</table></div></td></tr>
</table>
<table border=0><tr><td></td><td><b>Dolina</b></td></tr>
<tr><td width=80>77 </td><td><div><table><tr><td width=20><img class="ikona" src="img/ikony_wiechu/biwak_niezagosp.gif" alt="biwak"></td><td>Miejsce biwakowe na prawym brzegu, przy końcu wsi, przed skalistym brzegowym wzgórzem. We wsi sklep.</td></tr>
</table></div></td></tr>
</table>
<table border=0><tr><td width=80>94 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Początek 16-o kilometrowej pętli. Stąd na wprost do końca owej pętli jest 1 km ale ze względu na stromość brzegów skrócić trasy niepodobna.</td></tr>
</table></div></td></tr>
</table>
<table border=0><tr><td></td><td><b>Monaster</b></td></tr>
<tr><td width=80>97 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Na prawym brzegu, naprzeciw wsi Monaster, wodospad "Dziewicze Łzy". Strumień wody, mieniąc się w słońcu tęczą, spływa sponad ukrytej wśród drzew skały. Pod strugami płytkie groty. Poniżej, przy brzegu rzeki  i w wodzie leżą wielkie głazy.</td></tr>
</table></div></td></tr>
</table>
<table border=0><tr><td></td><td><b>Łuka</b></td></tr>
<tr><td width=80>103 </td><td><div><table><tr><td width=20><img class="ikona" src="img/ikony_bartek/most2.png" alt="most"></td><td>Most drogowy na trasie Kołomyja - Buczacz, łączący wsie Łukę i Nezwiskę. Kilometr wcześniej, na prawym brzegu, wysoko nad wodą wieś Podwerbce - ulubione miejsce lotniarzy.</td></tr>
</table></div></td></tr>
</table>
<table border=0><tr><td></td><td><b>Rakowiec</b></td></tr>
<tr><td width=80>105 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Na prawym brzegu, nad wsią Rakowiec ruiny zamku. Zachowała się baszta - widoczna z daleka i narożny fragment murów. Ze zboczy ponad zamkiem wspaniały widok na rzekę. Lądować przed pierwszymi zabudowaniami wsi.</td></tr>
</table></div></td></tr>
</table>
<table border=0><tr><td></td><td><b>Korniów</b></td></tr>
<tr><td width=80>112 </td><td><div><table><tr><td width=20><img class="ikona" src="img/ikony_wiechu/biwak_niezagosp.gif" alt="biwak"></td><td>Miejsce biwakowe na prawym brzegu, za wsią Korniów.</td></tr>
</table></div></td></tr>
</table>
<table border=0><tr><td></td><td><b>Kopaczyńce</b></td></tr>
<tr><td width=80>119 </td><td><div><table><tr><td width=20><img class="ikona" src="img/ikony_wiechu/biwak_niezagosp.gif" alt="biwak"></td><td>Dobre miejsce biwakowe dla dużej grupy, na prawym brzegu, za zakrętem w prawo, nieco poniżej ujścia Złotego Potoku po lewej. Do wsi Kopaczyńce około 2 km.</td></tr>
</table></div></td></tr>
</table>
<table border=0><tr><td></td><td><b>Beremiany</b></td></tr>
<tr><td width=80>128 </td><td><div><table><tr><td width=20><img class="ikona" src="img/ikony_wiechu/ujscie_doplyw.gif" alt="ujście"></td><td>Po lewej piękny beremiański kanion - ujście rzeki Strypy. Dobre miejsce na biwak. Wieś Beremiany, miejsce urodzenia Kornela Ujejskiego leży około 1 km od brzegu rzeki. Stąd najbliżej jest do Jazłowca (ruiny zamku oraz dom zakonny sióstr Niepokalanek), można wybrać się też do Potoku Złotego (zamek) i Buczacza (ratusz, ruiny zamku). Za zakrętem w prawo, na lewym brzegu wysokie wzgórze - Czerwona Góra, ciekawa roślinność naskalna. Do Chmielowej mocny i szybki nurt.</td></tr>
</table></div></td></tr>
</table>
<table border=0><tr><td></td><td><b>Chmielowa</b></td></tr>
<tr><td width=80>133 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Wieś Chmielowa położona jest na obu brzegach rzeki, mostu brak. Komunikację zapewniają czółna - jeśli akurat nie ma go na naszym brzegu - trzeba głośno krzyczeć, na pewno ktoś przypłynie. Na brzegu prawym stoi pomnik pamięci mieszkańców wsi, którzy zginęli na frontach Otiecziestwiennoj Wojny, w szeregach Armii Czerwonej. Podobne pomniki stoją w każdej większej miejscowości, na każdym jest lista kilkudziesięciu czy nawet więcej nazwisk. Sklep jest zaraz za pomnikiem. Na lewym brzegu, na wzgórzach - rezerwat Chmielowa Ścianka - miejsca po przedwojennych winnicach. Z Chmielowej można wybrać się szosą (we wsi można znaleźć transport) do odległej o 9 km Czernelicy (kościół Dominikanów, ruiny twierdzy oraz obecnie misja Redemptorystów).</td></tr>
</table></div></td></tr>
</table>
<table border=0><tr><td width=80>137 </td><td><div><table><tr><td width=20><img class="ikona" src="img/ikony_wiechu/ujscie_doplyw.gif" alt="ujście"></td><td>Za zakrętem w lewo, z prawej ujście płynącego od Czernelicy niewielkiego potoczku. Idąc wzdłóż niego, pięknym jarem, mamy do Czernelicy 3 km.</td></tr>
</table></div></td></tr>
</table>
<table border=0><tr><td></td><td><b>Latacz</b></td></tr>
<tr><td width=80>140 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Wieś Latacz położona jest na wysokim lewym brzegu. Kawałek dalej, po lewej, nad wierzchołkami drzew - trudno dostępna grota "Sokole gniazdo". Miejsce na biwak na prawym brzegu. Wyspy. Wspaniały, prosty, długi leśny odcinek rzeki ciągnie się aż po Uścieczko.</td></tr>
</table></div></td></tr>
</table>
<table border=0><tr><td width=80>142 </td><td><div><table><tr><td width=20><img class="ikona" src="img/ikony_bartek/most2.png" alt="most"></td><td>Gazociąg "Sojuz" w poprzek rzeki.</td></tr>
</table></div></td></tr>
</table>
<table border=0><tr><td></td><td><b>Michalcze</b></td></tr>
<tr><td width=80>144 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Na prawym brzegu, tuż nad brzegiem, stojące tyłem do rzeki zabudowania Turbazy w Michalczach. Podobno jest czynna. Kawałek dalej ruiny mostu - w rzece tkwią zrujnowane podpory. Trzymać się głównego nurtu.</td></tr>
</table></div></td></tr>
</table>
<table border=0><tr><td></td><td><b>Uścieczko</b></td></tr>
<tr><td width=80>148 </td><td><div><table><tr><td width=20><img class="ikona" src="img/ikony_wiechu/ujscie_doplyw.gif" alt="ujście"></td><td>Uścieczko nad Dżurynem. Duża wieś, dawniej miasteczko. Miejsce biwakowe niedaleko ujścia Dżurynu, na łące. Do sklepu w centrum wsi niedaleko. Po drugiej stronie szosy cerkiew. Zrujnowany kościół stoi nieco dalej, w dół Dniestru, przy szosie. Obowiązkowa piesza wycieczka 6 km wzdłuż Dżurynu do Czerwonogrodu - miejscowości nie istniejącej dziś nawet na mapach. Piękny spacer wśród porośniętych lasem wzgórz doliny Dżurynu. (Ewentualnie można podjechać do wsi Nyrkiw lub Nagórzany). Czerwonogród to niezwykłe miejsce: na środku wielkiej kolistej kotliny, wyciętej w płaskowyżu pętlą Dżurynu, stoi samotna sucha wyspa. Na jej wierzchołku znajdują się: kościól Dominikanów - w ruinie oraz ruiny pałacu Lubomirskich - pozostały dwie wieże, zbudowane na wzór stojących tu dawniej obronnych wież zamkowych. Pomiędzy wieżami stała, nie zachowana do dziś, klasycystyczna część frontowa pałacu. Przy kościele krzyż z tablicą pamięci około 60-u osób, Polaków, zamordowanych tu pod koniec wojny. Na miejscu wsi Czerwonogród, na grzbiecie wyspy poniżej kościoła,  znajduje się obecnie letni obóz dziecięcy (dawniej pionierski) "Romaszka". Dżuryn, zatoczywszy pętlę wokól Czerwonogrodu spada z kotliny 16-o metrowym, dwukaskadowym wodospadem, najwyższym na Podolu. Niemal nad samym wodospadem brzegi rzeczki połączone są mostkiem - wiaduktem, zbudowanym z tutejszego czerwonego kamienia. Czerwonego tak, jak ziemia w całej okolicy.</td></tr>
</table></div></td></tr>
</table>
<table border=0><tr><td width=80>150 </td><td><div><table><tr><td width=20><img class="ikona" src="img/ikony_bartek/most2.png" alt="most"></td><td>Most drogowy. Bardzo wysoka ażurowa konstrukcja. Z mostu wspaniała panorama w dół i w górę rzeki.</td></tr>
</table></div></td></tr>
</table>
<table border=0><tr><td></td><td><b>Iwanie Złote</b></td></tr>
<tr><td width=80>158 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Na lewym brzegu Iwanie Złote: murowana cerkiew, przychodnia zdrowia, sklep, przystanek autobusowy.</td></tr>
</table></div></td></tr>
</table>
<table border=0><tr><td></td><td><b>Horodnica</b></td></tr>
<tr><td width=80>164 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Nad położoną na prawym brzegu wsią Horodnica zaczyna się pas wysokich, bardzo stromych i miejscami skalistych,  pociętych bocznymi jarami wzgórz. Przewyższenie znad rzeki sięga 120 m. Na najwyższym wierzchołku, niedaleko wsi, na usypanym kopcu stoi krzyż pamięci poległych za Samostinną Ukrainę. Wspaniała panorama. Rezerwat florystyczny. Na prawym brzegu, za kolejnym bocznym jarem jest już Bukowina. Przed wojną dochodziła tu do rzeki granica z Rumunią.</td></tr>
</table></div></td></tr>
</table>
<table border=0><tr><td></td><td><b>Zielony Gaj</b></td></tr>
<tr><td width=80>168 </td><td><div><table><tr><td width=20><img class="ikona" src="img/ikony_wiechu/biwak_niezagosp.gif" alt="biwak"></td><td>Na lewym brzegu wieś Zielony Gaj, dawniej Żeżawa. Drewniana cerkiew z końca XVIII wieku. Miejsce biwakowe.</td></tr>
</table></div></td></tr>
</table>
<div class='odcinek'> <b>rzeka</b> - Dniestr od Zaleszczyk do Chocimia - 
 <span style="border-bottom: thin dashed"><a hef="javascript:void(0);" onmouseover="return overlib('<b>U1 - Dodatkowy czas poniżej 10%</b><br/>U2 - Dodatkowe 10-25% czasu<br/>U3 - Dodatkowe 25-50 % czasu<br/>U4 - Dodatkowe 50-100% czasu<br/>U5 - Dodatkowe 100-200% czasu<br/>U6 - Dodatkowe czas powyżej 200%', CAPTION, 'Skala uciążliwości', WIDTH, 220);" onmouseout="return nd();">U1</a>, <a hef="javascript:void(0);" onmouseover="return overlib('ZWA - Łatwa woda nizinna.<br/><b>ZWB - Trochę trudniejsza woda nizinna.</b><br/>ZWC - Trudna woda nizinna.<br/>WW1 - Bardzo łatwa woda górska.<br/>WW2 - Łatwa woda górska.<br/>WW3 - Dość trudna woda górska.<br/>WW4 - Bardzo trudna woda górska.<br/>WW5 - Wyjątkowo trudna woda górska.<br/>WW6 - Woda górska na granicy spływalności.', CAPTION, 'Skala trudności', WIDTH, 260);" onmouseout="return nd();">ZWB</a>, <a hef="javascript:void(0);" onmouseover="return overlib('<b>*** - Bardzo malowniczo</b><br/>** - Malowniczo<br/>* - Dość malowniczo<br/>- - Brak malowniczości', CAPTION, 'Skala malowniczości', WIDTH, 180);" onmouseout="return nd();">***</a>, <a hef="javascript:void(0);" onmouseover="return overlib('KL1 - Woda zdatna do picia.<br/>KL2 - Woda zdatna do mycia i innych celów gospodarczych.<br/><b>KL3 - Woda nadaje się jeszcze do kąpieli.</b><br/>pozaKL - Woda nadaje się tylko do celów przemysłowych.', CAPTION, 'Skala czystości wody', WIDTH, 360);" onmouseout="return nd();">KL3</a>, </span>
<br/><i>Dolina poszerza się. Jar staje się mniej wyrazisty lecz rzeka nadal płynie wśród wysokich, urwistych, skalisto-gliniastych wzgórz. W kilku miejscach pionowe, kilkunastometrowe skalne ściany opadają wprost do rzeki. Prędkość nurtu początkowo nie zmienia się, od Dźwinogrodu zaczyna powoli spadać. Koło Chocimia rzeka praktycznie już stoi. Nadal fantastyczne zakręty. Szerokość rzeki od 100 m do ponad 300 m koło Chocimia. Uwaga na liny licznych promów.</i><br></div>
<table border=0><tr><td></td><td><b>Zaleszczyki</b></td></tr>
<tr><td width=80>175 </td><td><div><table><tr><td width=20><img class="ikona" src="img/ikony_bartek/most2.png" alt="most"></td><td>Zaleszczyki, stolica rejonu (powiatu), 13 tys. mieszkańców. Miejscowość jest położona na końcu cypla, z trzech stron otoczonego wodami Dniestru. Dawniej kurort i uzdrowisko, liczne pensjonaty, Dom Uzdrowiskowy, park Majorowej, plaża. Obecnie niestety miejsce dość zaniedbane. W centrum miasta kościół katolicki i parafia. Ze wzgórza Kriszczatik na prawym, bukowińskim brzegu wspaniała panorama miasta i okolicy. We wtorek dzień targowy, pełen niemal wschodniej egzotyki. Dwa mosty - kolejowy i drogowy. Pod mostami płynąć prawą stroną.</td></tr>
</table></div></td></tr>
</table>
<table border=0><tr><td></td><td><b>Dobrowlany</b></td></tr>
<tr><td width=80>180 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Po lewej wieś Dobrowlany, za nią, w bocznej dolince rezerwat florystyczny "Jar Obiżowa". Południowa roślinność (kiedyś m.in. stanowiska migdałowców), istniejąca tu dzięki specyficznemu, prawie śródziemnomorskiemu klimatowi okolic Zaleszczyk. Dobre miejsce na biwak. Kawałek dalej, po lewej, na stromym brzegowym stoku gaj platanowy.</td></tr>
</table></div></td></tr>
</table>
<table border=0><tr><td width=80>187 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Wyspa w środku koryta rzeki, szypoty. Ominąć z prawej.</td></tr>
</table></div></td></tr>
</table>
<table border=0><tr><td></td><td><b>Gródek</b></td></tr>
<tr><td width=80>189 </td><td><div><table><tr><td width=20><img class="ikona" src="img/ikony_wiechu/ujscie_doplyw.gif" alt="ujście"></td><td>Piękne miejsce biwakowe na prawym brzegu, poniżej widocznego z daleka monastyru i cerkwi Zaśnięcia NMP w Kulewcach. Na przeciwległym brzegu długa gliniasta ścianka - "Poczeniha", podziurawiona ptasimi gniazdami. Za nią zaczynają się zabudowania Gródka. Ujście Seretu. Zabytkowe cerkwie: w Gródku, Kasperowcach i Kułakowcach nad Seretem.</td></tr>
</table></div></td></tr>
</table>
<table border=0><tr><td></td><td><b>Zazulińce</b></td></tr>
<tr><td width=80>200 </td><td><div><table><tr><td width=20><img class="ikona" src="img/ikony_wiechu/biwak_niezagosp.gif" alt="biwak"></td><td>Duża wieś Zazulińce na lewym brzegu. Koło niej dobre miejsce na biwak. Za wsią lewy brzeg opada pionowym urwiskiem wprost do wody. Spadek rzeki widoczny "gołym okiem".</td></tr>
</table></div></td></tr>
</table>
<table border=0><tr><td></td><td><b>Bródek</b></td></tr>
<tr><td width=80>203 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Po prawej duża wieś Bródek - po mołdawsku Vadu Nistrului, po lewej wieś Sinków. Z Bródka 7 km do Okna (neogotycki pałac z pocz. XIX w., jedyna na Bukowinie zachowana w całości rezydencja). Za wsią początek kolejnej serii wielkich zakrętów.</td></tr>
</table></div></td></tr>
</table>
<table border=0><tr><td></td><td><b>Mosorówka</b></td></tr>
<tr><td width=80>208 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Na prawym brzegu, przed wsią Mosorówka stoi ogromny budynek przepompowni. Woda pobierana z rzeki służy do nawadniania okolicznych pól.</td></tr>
</table></div></td></tr>
</table>
<table border=0><tr><td></td><td><b>Kołodróbka</b></td></tr>
<tr><td width=80>210 </td><td><div><table><tr><td width=20><img class="ikona" src="img/ikony_wiechu/biwak_niezagosp.gif" alt="biwak"></td><td>Na lewym brzegu wieś Kołodróbka, dawna osada tatarska. Liczne znaleziska starożytności. Obok rezerwat florystyczny "Cynkiw". Miejsce biwakowe.</td></tr>
</table></div></td></tr>
</table>
<table border=0><tr><td></td><td><b>Samuszyn</b></td></tr>
<tr><td width=80>218 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Wieś Samuszyn na prawym brzegu. Prom, będzie ich coraz więcej gdyż najbliższy most jest dopiero w Żwańcu. Przed wsią malowniczy pas pionowych skał opadających wprost do rzeki. Za wsią wyspy, cały archipelag. Od promu do Uścia Biskupiego drogą 4 km, rzeką 20 km.</td></tr>
</table></div></td></tr>
</table>
<table border=0><tr><td></td><td><b>Onut</b></td></tr>
<tr><td width=80>224 </td><td><div><table><tr><td width=20><img class="ikona" src="img/ikony_wiechu/ujscie_doplyw.gif" alt="ujście"></td><td>Wieś Onut na prawym brzegu, ciekawa drewniana cerkiew, ujście rzeki Potok, wyspy, prom. Stąd według mapy zaczyna się Dniestrowskie Wodoschowiszcze, tj. sztuczny zbiornik z zaporą w Nowodniestrowsku.</td></tr>
</table></div></td></tr>
</table>
<table border=0><tr><td></td><td><b>Horoszowa</b></td></tr>
<tr><td width=80>230 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Duża wieś Horoszowa, po lewej, w zakolu Dniestru. Ciekawa drewniana zabudowa. Za wsią wyspa, dalej dobre miejsce na biwak.</td></tr>
</table></div></td></tr>
</table>
<table border=0><tr><td width=80>234 </td><td><div><table><tr><td width=20><img class="ikona" src="img/ikony_wiechu/biwak_niezagosp.gif" alt="biwak"></td><td>Miejsce biwakowe na prawym brzegu, fantastyczna skalna sceneria przeciwległego brzegu. Dalej po lewej pionowe urwisko opadające wprost do wody.</td></tr>
</table></div></td></tr>
</table>
<table border=0><tr><td></td><td><b>Uście Biskupie</b></td></tr>
<tr><td width=80>236 </td><td><div><table><tr><td width=20><img class="ikona" src="img/ikony_wiechu/ujscie_doplyw.gif" alt="ujście"></td><td>Za urwiskiem lewego brzegu ujście rzeki Niezławy, za nim duża wieś Uście Biskupie.</td></tr>
</table></div></td></tr>
</table>
<table border=0><tr><td></td><td><b>Chudykowice</b></td></tr>
<tr><td width=80>240 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Na lewym brzegu wieś Chudykowice, na końcu wsi prom. Stąd do Mielnicy Podolskiej są 2 km piechotą. Mielnica Podolska - miasteczko, 4 tys. mieszkańców. Cerkiew, kościół (czynny), zachowany pałac i park - obecnie Dom Dziecka dla upośledzonych dzieci. Restauracja "Mielniczanka". Stąd można się wybrać do Krzywcza, 16 km w kierunku północnym, komunikacja autobusowa. W okolicy Krzywcza znajdują się jaskinie gipsowe z bogatą szatą naciekową, jedne z najdłuższych w Europie. Najdłuższa jaskinia - "Optymistyczna". Do zwiedzania udostępniona jest jaskinia "Kryształowa" - oświetlona, z ułożonym chodnikiem i obsługą przewodnicką. Ponadto ruiny zamku. 10 km na wschód od Mielnicy leżą Kudryńce - ruiny potężnego zamku, wybudowanego na pocz. XVII w. i w tym czasie porównywalnego wielkością do twierdzy w Kamieńcu Podolskim są bardzo malownicze położone nad zakolem Zbrucza. Na wąskim i zwężającym się w kierunku wsch. pasie terenu na pd.-wsch. od Mielnicy, położonym pomiędzy Dniestrem i Zbruczem, m.in. w okolicy wsi Dźwiniaczka wypatrzeć można wyraźne ślady obwałowań, potocznie zwanych "Wałami Trajana". Liczne znaleziska monet i innych przedmiotów z okresu rzymskiego.</td></tr>
</table></div></td></tr>
</table>
<table border=0><tr><td></td><td><b>Olchowiec</b></td></tr>
<tr><td width=80>250 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Koło wsi Olchowiec, na lewym brzegu wysokie wzgórza. Najwyższe to góra Tarasa Bulby, wg. legendy miejsce śmierci bohatera powieści Ignacego Hohola. Powieść ta to ukraiński odpowiednik "Ogniem i mieczem" Henryka Sienkiewicza.</td></tr>
</table></div></td></tr>
</table>
<table border=0><tr><td></td><td><b>Ruchocin</b></td></tr>
<tr><td width=80>252 </td><td><div><table><tr><td width=20><img class="ikona" src="img/ikony_wiechu/biwak_niezagosp.gif" alt="biwak"></td><td>Dobre miejsce biwakowe ze źródełkiem, na lewym brzegu, naprzeciwko wsi Ruhocin. Dalej, na lewym brzegu leży wieś Dnistrowe, dawniej Wołkowce koło Dźwinogrodu. Z rzeki widoczny jest kościół.</td></tr>
</table></div></td></tr>
</table>
<table border=0><tr><td></td><td><b>Dźwinogród</b></td></tr>
<tr><td width=80>258 </td><td><div><table><tr><td width=20><img class="ikona" src="img/ikony_wiechu/biwak_niezagosp.gif" alt="biwak"></td><td>Miejsce wyjątkowo malownicze. Nad tarasem lewego brzegu ciągnie się do zakrętu rzeki długi, pionowy mur z glinki, wysokości do 20 m. Nad urwiskiem stoi duży, z daleka widoczny krzyż. Za krzyżem i ponad nim kępa starych drzew osłania cerkiewkę i cmentarzyk. Na samym zakręcie uchodzi do rzeki szemrząc małym wodospadem potoczek. Przy ujściu potoczku ślady dawno opuszczonej zagrody, ruiny młyna, na drugim brzegu kolejne opuszczone gospodarstwo, stoi jeszcze chałupa. Nad nią brzeg Dniestru ponownie stromieje. Wieś położona jest w głębi doliny potoczku, na obu jego stokach. Jest to stary gród ruski, którego historia sięga czasów przedpiastowskich. Do dziś pozostały ślady grodziska.</td></tr>
</table></div></td></tr>
</table>
<table border=0><tr><td></td><td><b>Raszków</b></td></tr>
<tr><td width=80>262 </td><td><div><table><tr><td width=20><img class="ikona" src="img/ikony_wiechu/biwak_niezagosp.gif" alt="biwak"></td><td>Na prawym brzegu wieś Raszków, nieco dalej, na lewym - Trubczyn. Duży jar za Raszkowem nosił kiedyś nazwę "jaru Heleny" choć ten Raszków, który miał na myśli Sienkiewicz pisząc "Ogniem i mieczem" leży w Mołdawii. Bardzo dobre miejsce biwakowe. Za Trubczynem lewy brzeg ponownie stromieje, odsłaniając skały: era paleozoiczna, okres syluru, wiek około 400 milionów lat.</td></tr>
</table></div></td></tr>
</table>
<table border=0><tr><td></td><td><b>Okopy</b></td></tr>
<tr><td width=80>273 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Za urwiskami lewego brzegu naprzeciwko wsi Przyhorodek leży wieś Okopy. Dawniej Okopy św. Trójcy - miejsce znane z akcji dramatu "Nieboska komedia" Zygmunta Krasińskiego. Wieś, rozciągnięta wzdłóż brzegu Dniestru, otoczona jest z przeciwnej strony pętlą Zbrucza, który zbliża się do Dniestru na odległość około 500 m. W miejscu tym widać pozostałości umocnień twierdzy z końca XVII w.: wał ziemny oraz jedyna zachowana brama - "Kamieniecka". Kawałek dalej zrujnowany kościół św. Trójcy. Miejscowi ludzie twierdzą, że kościelna krypta połączona jest korytarzem z oknem skalnym w niedalekim, urwistym brzegu Dniestru.</td></tr>
</table></div></td></tr>
</table>
<table border=0><tr><td></td><td><b>Isakowce</b></td></tr>
<tr><td width=80>275 </td><td><div><table><tr><td width=20><img class="ikona" src="img/ikony_wiechu/ujscie_doplyw.gif" alt="ujście"></td><td>Ujście rzeki Zbrucz - do wojny rzeki granicznej z ZSRR. Był to wtedy styk trzech granic, gdyż prawy, bukowiński brzeg należał do Rumunii. Zbrucz przy ujściu szeroko rozlany - cofka  Dniestrowskiego Wodoschronienia. Na Zbruczu, tuż przed ujściem dwa drogowe mosty. W oddali po lewej widoczny most na Żwańczyku. Most na Dniestrze powoli wyłania się zza zakrętu.</td></tr>
</table></div></td></tr>
</table>
<table border=0><tr><td></td><td><b>Żwaniec</b></td></tr>
<tr><td width=80>278 </td><td><div><table><tr><td width=20><img class="ikona" src="img/ikony_bartek/most2.png" alt="most"></td><td>Most w Żwańcu. Po lewej ujście Żwańczyka, za nim zabudowania Żwańca. Widoczne ruiny zamku, położone nad Żwańczykiem oraz kościół ormiański Niepokalanego Poczęcia NMP. Na prawym brzegu wieś Ataki - dobre miejsce do lądowania i zakończenia spływu. Stąd 24 km do Kamieńca Podolskiego.</td></tr>
</table></div></td></tr>
</table>
<table border=0><tr><td></td><td><b>Chocim</b></td></tr>
<tr><td width=80>282 </td><td><div><table><tr><td width=20><img class="ikona" src="img/ikony_wiechu/uwaga_inne.gif" alt="uwaga"></td><td>Chocim położony jest na prawym brzegu coraz potężniej rozlanego Dniestrowskiego Wodoschronienia. Wieże zamku, tu mówi się fortecy, widoczne są z daleka. Forteca stoi przy samym brzegu, koło ujścia niewielkiego potoczku. Wznosząca się nad nim najpotężniejsza, północna baszta sięga wysokości 50 m ponad poziom rzeki. Forteca nie jest budowlą rozległą jak twierdza w Kamieńcu Podolskim, ale jest postawiona wzwyż, w bardzo zwarty sposób. Budowana i rozbudowywana od XII w. wciąż przechodziła z rąk do rąk: mołdawskich, polskich, tureckich, ukraińskich a później i rosyjskich. Zachowana w dobrym stanie, obecnie trwają prace przy rekonstrukcji budowli wewnątrz murów. Wejście za biletami wstępu.</td></tr>
</table></div></td></tr>
</table>
</div>			<div style="clear: both;">&nbsp;</div>
		</div>
		<div id="contentDown"> &nbsp;</div>
		
	</div>

Materiał pochodzi z serwisu kajak.org.pl. 2022.